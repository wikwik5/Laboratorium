Cel i kontekst:
Budowa kabla UTP: Kabel UTP (Unshielded Twisted Pair) składa się z czterech par skręconych przewodów miedzianych, 
co ogranicza interferencje elektromagnetyczne (EMI) i przesłuchy (crosstalk). 
Zalecane kategorie: Cat 5e (do 1 Gb/s), Cat 6 (do 10 Gb/s na krótkich dystansach).
Maksymalna długość odcinka między urządzeniami: 100 m.

Standardy zakończenia: Normy T568A i T568B określają kolejność przewodów we wtyku RJ‑45.
Typy kabli: prosty (PC ↔ SWITCH, łączymy RJ-45 w takiej samej kolejności),
skrosowany (PC ↔ PC / SWITCH ↔ SWITCH – bez Auto‑MDI/MDIX, patrz połączenia skrosowane),
rollover (połączenia konsolowe).

Treść zadania:
Zadanie polega na samodzielnym wykonaniu przewodu sieciowego kategorii 5e, zgodnie z obowiązującymi standardami TIA/EIA‑568A/B. Poprawne wykonanie kabla jest kluczowe dla niezawodności transmisji danych w sieciach Ethernet.
1. Wyciąć ze szpuli określoną przez prowadzącego długości kabla, końcówki kabla należy przycinać tak by „płaszczyzna cięcia” była prostopadła do obrysu przewodu,
2. Z końców kabla UTP Usunąć izolację zewnętrzną (zazwyczaj białą lub szarą) na długości około 1,5 cm, przy czym należy szczególnie uważać aby nie uszkodzić żadnego z wewnętrznych (kolorowych) przewodów transmisyjnych,
3. Rozkręcić skręcone pary przewodów transmisyjnych,
4. Ułożyć przewody transmisyjne w odpowiedniej kolejności,
5. Przyciąć wszystkie osiem składowych przewodów transmisyjnych aby miały równą długość – około 1 cm,
6. Umieścić w łączniku modularnym RJ-45 osiem przewodów transmisyjnych w odpowiedniej kolejności,
7. Umieścić tak przygotowany łącznik modularny RJ-45 z ułożonymi przewodami transmisyjnymi w zaciskarce i ścisnąć szczypce zaciskarki, co spowoduje przebicie przewodów transmisyjnych blaszkami i zaciśnięcie ich w łączniku RJ-45,
8. Dla drugiego końca wyciętego ze szpuli kabla UTP powtórzyć kroki od 3 do 7,
9. Zweryfikować poprawność wykonania kabla przyłączeniowego.
Do wykonania powyższych operacji należy wykorzystać dostępne dla każdej grupy
laboratoryjnej narzędzia w postaci:
• - uniwersalnej zaciskarki wtyków,
• - elektronicznego testera kabli sieciowych.
Uwaga 1: Każdy Student otrzymuje 2 sztuki łączników RJ45 i kabel UTP o odpowiedniej długości. Student musi przedstawić poprawnie działający kabel przyłączeniowy. Poprawność jest sprawdzana na testerze. Tester składa się z nadajnika i przystawki. Tester pozwala zidentyfikować: przerwane przewody, zamienione przewody oraz zwarcie.

--------------------------------------------------------
Na zajęciach w dniu 30.11.2025r. kabel RJ-45 został skręcony wg standardu T568B (prosty).
Po przetestowaniu kabla wyszło, że kabel jest w dobrym stanie i może być używany do połączeń.